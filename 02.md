# 02

Muka f.3r - f.5r

Maka puteri bongsi itupun menangislah terlalu sangat. Maka lalu ia berjalan dengan lapar dahaganya. Maka hari pun malam. Maka Tuan Puteri berhenti tidurlah ditaman dengan lemah lesunya serta berbantalkan lengannya maka segala binatang di dalam hutan itupun terlalulah kasihan memandangkan halnya Tuan Puteri itu. Maka tatkala Tuan Puteri itu beradu maka segala binatang pun berkawal dan bintang dilangit pun bertaburanlah seperti menyuluh akan Tuan Puteri beradu itu dan embun pun gugurlah seperti air mata orang menangis melihatkan Tuan Puteri itu. 

Setelah hampir dinihari maka Tuan Puteri pun bangunlah dengan lapar dahaganya lalu berjalanlah pula maka bertemulah ia dengan seekor harimau. maka Tuan Puteri pun bertanya, “hai harimau tunjukanlah pada aku tempat ular nangkawang itu jika tiada engkau ini tunjukan tempat ular nangkawang itu baiklah engkau makan diri aku ini supayaku segera mati tiadalah kuasa aku berjalan di dalam hutan rimba belantara ini” setelah. “ular nankawang itu tempatnya itu dibukit birum kesapati namanya. Maka Tuan Puteri pun berjalanlah menuju matahari naik itu sencaya bertemulah dengan bekasnya ular nankawang itu”. 

Maka Tuan Puteri pun berjalanlah pula menuju matahari hidup menurut kata-kata harimau itu. beberapa hari lamanya berjalan tuan puteri pun berjumpalah dengan sikura-kura dua lagi binatang serta dengan binatangnya duduk diatas pohon kayu. maka kata tuan puteri itu, “hai nenekku kera, tunjukkanlah aku apalah akan tempat ular nankawang itu akan hamba hendak mendapatkan dia”. maka kata kera itu, “ya tuan puteri berjalanlah sedikit lagi menuju matahari hidup itu nescaya bertemu dengan bekasnya ular nankawang itu tatkala ia naik dari laut kebukit birum kesapati itu”. 

Maka Tuan Puteri pun berjalanlah pula. telah berapa hari lamanya ia berjalan maka Tuan Puteri itupun bertemulah dengan seekor burung cinta bain. maka kata tuan puteri, “hai burung bayang tunjukkanlah apa akan aku tempat ular nankawang itu”. maka burung itupun balaslah, “ha hinya memandang *lagu* Tuan Puteri itu maka kata burung itu, “ya Tuan Puteri inilah jalan ular nankawang itu tatkala ia pergi kebukit birum kesapati itu”. maka Tuan Puteri pun berjalanlah menuju ke bukit bekas jalan ular nangkawang itu. 

*hati* beberapa hari lamanya ia berjalan itu maka Tuan Puteri itupun bertemulah dengan ular nankawang itu. maka adalah ular nankawang itu tatkala ia turun kedalam lurah itu tubuhnya terlanggar di darah seperti bukit yang besar maka bertemu dengan Tuan Puteri itu tiada lihat oleh Tuan Puteri maka iapun terkejutlah lalu menaginslah seraya berkata, “inilah kiranya yang bernama ular nankawang itu telah *berulah* aku kali ini dipertemukan allah subahanahuwataala juga dengan aku maka kata Tuan Puteri berfikir baiklah aku pun masuk kedalamnya lingkar ular nankabang itu maka tuan puteri pun pengsanlah.